<f:view xmlns="http://www.w3.org/1999/xhtml"
	xmlns:h="http://java.sun.com/jsf/html"
	xmlns:f="http://java.sun.com/jsf/core"
	xmlns:ui="http://java.sun.com/jsf/facelets">
	<ui:composition template="template.xhtml">
		<ui:define name="title">Klepschieten</ui:define>
		<ui:define name="body">
			<div class="content clear">
				<p>
					Bij klepschieten, ook wel karabijnschieten genoemd, wordt met
					een karabijn en een kogel van 6 mm naar een ijzeren vogel (de klep)
					geschoten die zich boven op een paal van 20 meter bevindt. De
					diameter van een klep meet 30 mm en 16 mm bij officiële
					wedstrijden, maar er bestaan ook kleppen met een doormeter van 25,
					20, 12 en 10 mm. De schutterij zelf bezit momenteel twee karabijnen
					waarmee iedereen mag schieten en verder zijn er nog leden die een
					persoonlijk geweer hebben.
				</p>
				<p>
					<h:graphicImage alt="Klepschieten cartoon" library="images/content" styleClass="right" name="cartoon.jpg"/>
					In de loop der jaren zijn de reglementen natuurlijk veranderd
					en geëvolueerd met de noden en inzichten van de tijd. De
					reglementen worden wel met de jaren strenger. Dit heeft te maken
					met de categorie waartoe de karabijn behoort. Dat is nu een
					verweerwapen en vroeger was het een sportwapen en waren de wetten
					dus soepeler. Nu moet men bijvoorbeeld minimum 16 jaar zijn om te
					mogen schieten.
				</p>
				<p>
					Als een wedstrijd van start gegaan is moet zij beëindigd
					worden, ondanks slecht weer. Enkel bij een wind, sterker dan
					windkracht 5, mag men de wedstrijd niet aanvangen. Onze gilde
					behoort tot het Provinciaal Verbond der Karabijnschuttersgilden.
					Dit verbond is onderverdeeld in vier andere bonden: het Genker
					Verbond, Verbond Beringen-Mijn, Verbond Lummen en Verbond Zand- en
					Leemstreek, waar wij toe behoren. Binnen dat verbond bestaan drie
					reeksen (A, B, en C) waarin telkens zes schuttersgilden schieten.
					Achttien verenigingen komen dus samen op een wedstrijd en er zijn
					vijftien officiële wedstrijden per seizoen. Wanneer een schutterij
					zo een wedstrijddag moet organiseren, wat één keer per jaar
					gebeurt, zijn er toch rond de 400 tot 500 personen van de partij.
				</p>
				<p>
					Momenteel schiet onze gilde in de beste reeks, de A-reeks,
					samen met nog vijf andere schutterijen. Elke schuttersvereniging is
					zelf nog verdeeld in een aantal ploegen bestaande uit 6 schutters.
					Het aantal ploegen van een schutterij is afhankelijk van het aantal
					schutters. De A-ploeg, met de zes beste schutters die allen zes
					kogels schieten, schiet als eerste. Hierbij hoort de ongeschreven
					wet dat hier 36 op 36 moet behaald worden, met andere woorden: hier
					mag geen schot gemist worden. Dan is het de beurt aan de B- ploeg
					en tenslotte de C- en D- ploegen.
				</p>
			</div>
		</ui:define>
	</ui:composition>
</f:view>
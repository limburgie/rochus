<f:view xmlns="http://www.w3.org/1999/xhtml"
	xmlns:h="http://java.sun.com/jsf/html"
	xmlns:f="http://java.sun.com/jsf/core"
	xmlns:ui="http://java.sun.com/jsf/facelets"
	xmlns:p="http://primefaces.org/ui">
	<ui:composition template="template.xhtml">
		<ui:define name="title">Geschiedenis</ui:define>
		<ui:define name="body">
			<div class="content clear">
				<h3>Het ontstaan van de Sint-Rochusgilde</h3>
				<p>
					De St.-Rochusschutterij ontstond in 1883. Het is verwonderlijk dat
					in een kleine, landelijke gemeente als Zutendaal, met nog geen
					duizend inwoners in 1883, nog een tweede schuttersgilde werd
					opgericht: de schutterij van Onze-Lieve-Vrouw bestond immers al van
					in de zeventiende eeuw! Waarom nog een nieuwe schutterij? In de
					beschikbare bronnen vinden we er geen woord over. We hebben wel
					enkele vermoedens, maar geen absolute zekerheid over de oorzaken.<br />
					In de tweede helft van de negentiende eeuw vindt de industriële
					revolutie plaats. Het is algemeen bekend dat er vanuit de arme
					kempen een plattelandsvlucht plaatsvond naar de steden. Door
					toedoen van de aardappelziekte konden de Kempense keuterboeren de
					vele monden uit hun kroostrijke gezinnen niet meer voeden. Ook
					vanuit Zutendaal namen jonge 'boerenzonen' de wijk naar de grote
					stad, in dit geval Luik (waar er werk te over was in de
					staalindustrie).. <br /> De stad die bruist van leven vormt een
					schril contrast met het leven op de boerenbuiten. We nemen aan dat
					de werkmannen uit de stad, als zij in de weekends naar Zutendaal
					weerkeerden, zich distantieerden van 'de boerenlummels van den
					buiten'. Waarschijnlijk hebben toen een aantal van die arbeiders
					uit Zutendaal de koppen bij elkaar gestoken om een nieuwe
					schuttersgilde op te richten, waarschijnlijk rivaliserend met de
					bestaande schutterij van Onze-Lieve-Vrouw (de thuisblijvers). <br />
					De gemeente Zutendaal bestaat uit verschillende gehuchten. De
					eerste bewoners vestigden zich in vier valleien die uitgroeiden tot
					min of meer afzonderlijke woonkernen of gehuchten. Zo waren Dorp -
					de eigenlijke dorpskern - Wiemesmeer, Gewaai en Besmer min of meer
					aan elkaar gelijk in oppervlakte en inwonersaantal. Ondanks dat zij
					deel uitmaakten van één gemeente bestond er een grote rivaliteit
					onderling. Zo streefden zij bijvoorbeeld tot in de jaren 1970 elk
					nog naar een eigen fanfare, een eigen schutterij, een eigen
					(wijk)school of (wijk)kapel of kerk. Het ontstaan van de
					St.-Rochusgilde is meer dan waarschijnlijk ook geworteld in die
					onderlinge rivaliteit.
				</p>
				<h3>Vanaf 1883 tot de Eerste Wereldoorlog: vlaggen, uniformen
					en koningsplaten</h3>
				<p>
					Bij de stichting van een vereniging hoort natuurlijk een vaandel.
					Dat konden de Zutendaalse arbeiders in Luik al vlug tweedehands op
					de kop tikken. Zij namen de vlag van de Waalse muziekgilde Les
					joyeux mirlithophiles, een vereniging van fluitspelers, over. De
					inscriptie "Les joyeux mirlithophiles" bleef behouden, maar de vlag
					werd wel aangepast aan de nieuwe eigenaars. Ze kreeg er drie banden
					bij met de volgende teksten: "Besmer Sutendael", "Société des
					Carebiniers" en het jaartal "1883".<br /> Na aankoop van
					wapengetuig kon de eerste schieting van start gaan en het was M.
					Thomassen die dankzij zijn geoefend oog als eerste vereeuwigd werd
					op een zilveren koningsplaat. Een nieuwe vereniging was geboren.
					Gedurende vele jaren zou zij met hoogtes en laagtes aanzien
					genieten in hun dorp. Dat bewijzen de door weldoeners en
					schutterskoningen geschonken zilveren platen uit de beginperiode.
					Om financieel rond te komen betaalde elk lid maandelijks 5 cent aan
					de penningmeester en op het eigenlijke 'koning' schieten moest
					iedere deelnemer een halve frank neertellen. Dat was toen een
					aardig bedrag maar het werd ruimschoots goedgemaakt door het bier
					en de ambiance. Ook rond nieuwjaar werd er een feestje
					georganiseerd waarbij het bier vloeide en de sfeer niet te breken
					was. Het was echter niet alleen leute en plezier. Elke twee weken
					werd geoefend en regelmatig hield St.-Rochus manoeuvers met de
					andere schuttersgilden. Zo groeide ze langzaam uit tot een
					vereniging die ook buiten de dorpsgrenzen waardering genoot en die
					met haar uiterlijke verschijning een verrijking betekende op ieder
					schuttersfeest. <br /> In die tijd moet het trouwens een prachtig
					schouwspel geweest zijn als de schuttersgilde in vol ornaat in
					uniform door de straten marcheerde.
				</p>
				<p class="center">
					<h:graphicImage styleClass="border" width="400" height="274"
						name="images/content/vaandelfeest.jpg" />
				</p>
				<h3>De oorlogen: met vallen en opstaan</h3>
				<p>
					Enkele decennia na de oprichting barstte de Eerste Wereldoorlog
					uit. Alle activiteiten van de volop in groei zijnde
					schuttersvereniging vielen stil. De schutterij kwam deze droevige
					periode vrij vlug te boven, waarschijnlijk door het sterke
					samenhorigheidsgevoel van alle inwoners van het gehucht Besmer. Het
					volgende verhaal is misschien typerend voor die sfeer en die
					samenhorigheid van de Besmerzonen (zo noemen zich de inwoners van
					het gehucht de Besmer). In het oorlogsgewoel zou een (ietwat
					simpele) Besmerzoon met zijn jachtgeweer een Duitse Zeppelin naar
					beneden gehaald hebben!! Toen dan de oorlog eindelijk voorbij was
					werd de brave man feestelijk afgehaald en gevierd om zijn
					heldendaad. Hij werd onderscheiden met een medaille voor een… os!<br />
					De Tweede Wereldoorlog brak los en opnieuw hield de St.-Rochusgilde
					op te bestaan.
				</p>
				<h3>De naoorlogse geschiedenis: massatoeloop op
					schuttersfeesten</h3>
				<p>
					Even vlug echter als ze verdween verrees de schutterij na de oorlog
					uit haar as.<br /> Het waren Jozef Ramaekers en Hubert Remans die
					de schutterij terug oprichtten in 1946. Deze eerste kende het
					klappen van de zweep want vooraleer hij de schuttersgilde
					heroprichtte had hij er al 15 jaar lidmaatschap opzitten bij de
					schutterij van Gellik (deelgemeente van Lanaken en aangrenzend aan
					de gemeente Zutendaal). Hij werd dan ook de nieuwe voorzitter,
					bijgestaan door het bestuur: Hubert Remans, Herman Nijst, Mathijs
					Linmans, Remi Koopmans, Jozef Menten, Jozef Valée en Jan Nijs. <br />
					Zoals dat hoorde bij een zichzelf respecterende vereniging
					beschikte zij ook over een stemlokaal en dat vonden de schutters in
					het café uitgebaat door Albert Nijst en Anna Jacobs langs de weg
					Zutendaal - Lanaken (huidige Trichterweg 106 in Zutendaal). <br />
					De vereniging was nu klaar om opnieuw aan te knopen met haar
					succesrijk verleden. In die eerste jaren na de heroprichting werd
					nog geschoten in ploegen van drie man en zondag na zondag sleepten
					de schutters van St.-Rochus de eerste prijs in de wacht. Een
					belangrijk jaar in de naoorlogse geschiedenis was 1955. Toen werd
					het Provinciaal Verbond der Karabijnschuttersgilden opgericht en
					het was niemand minder dan een schutter van St.-Rochus die zich tot
					eerste provinciale koning schoot. Albert Nijst viel deze eer te
					beurt. In dat jaar verkreeg de gilde ook nog de eretitel
					"Koninklijke Maatschappij" en werd er een nieuw vaandel
					aangeschaft. <br /> Van de sportieve prestaties alleen kan een
					vereniging niet blijven bestaan. Het financiële aspect is minstens
					even belangrijk en daarvoor dient een degelijk beleid gevoerd te
					worden door het bestuur. Dat had de schutterij wel degelijk sinds
					de nieuwe start. Het meeste geld in de schutterskas kwam van de
					organisatie van de jaarlijkse schuttersfeesten. In die goede tijden
					brachten de schutterijfeesten een ware volkstoeloop op de gang. Zij
					waren echte volkskermissen. Met een grote feesttent erbij kwam een
					heel dorp in beweging en vloeide het bier rijkelijk! Vandaag de dag
					brengen die schutterijfeesten veel minder volk op de been, zij zijn
					nu meer voor alleen de schutters en hun aanhang. Het bier blijft
					wel rijkelijk vloeien. De vereniging richtte in de marge ook nog
					andere activiteiten in zoals een 'googelavond' (goochelavond) in
					1947. <br /> De leden en ereleden droegen met hun lidgelden ook
					bij tot het financieel gezond houden van de schutterij. <br /> De
					sportieve successen die hun hoogtepunt bereikten in het midden van
					de jaren vijftig maakten dat ook het aantal ereleden tussen 1948 en
					1953 steeg van 26 naar 52 namen.
				</p>
				<h3>Geen gouden tijd voor de schutterij in de 'golden sixties'</h3>
				<p>
					Sinds de wederoprichting in 1946 kende de vereniging onder leiding
					van Jozef Ramaekers enkel succes. Zowel op sportief als op
					financieel vlak ging het de schutterij voor de wind in de vijftiger
					jaren.<br /> Ook met de 'golden sixties' leek er geen vuiltje aan
					de lucht, tot de eerste onweerswolken zich begonnen samen te
					trekken boven de schutterij. Met het aanbreken van een gouden tijd
					van vrede en welvaart, een decennium waarin alles kon en mocht,
					vonden velen andere mogelijkheden om zich sportief te uiten. Vooral
					de jeugd, die voor het nieuw bloed en de nodige doorstroming moest
					zorgen, liet het afweten. Toch kon de vereniging in het jaar 1965
					nog een ledenlijst van 23 leden voorleggen. Het ledenaantal zou
					echter blijven dalen en op het einde van de jaren zestig een
					dieptepunt bereiken. Met moeite kreeg men toen genoeg schutters bij
					elkaar om een ploeg te vormen voor een schietwedstrijd. Het waren
					de bestuursleden die tussen 1960 en 1970 de moed niet lieten zakken
					en ze werden hiervoor ook beloond. De schutterij verliet in 1971
					café Amazone (Trichterweg 113 Zutendaal) en sloeg zijn tenten op in
					en om café Apollo in de Gijzenveldstraat 42 in Zutendaal. Dat
					gebeurde op vraag van eigenaar Hermanus Hermans - Geraerts en dit
					omdat de aanwezigheid van een vereniging voor extra aantrek zorgde
					en dus goed was voor zijn zaak. In 1972 behaalde de
					St.-Rochusschutterij de kampioenstitel in reeks C van het Verbond
					Zand- en Leemstreek. De schuttersgilde was weer op de goede weg. <br />
				</p>
				<h3>De schutterij vandaag: vrouwenemancipatie, verjonging en
					sportieve successen</h3>
				<p>
					Ondertussen had Jozef Ramaekers zijn zoon Lambert al enkele jaren
					de smaak van het schuttersleven laten proeven. Toen Jozef in 1978
					na 33 jaar voorzitterschap vond dat de tijd was gekomen om afscheid
					te nemen, verkozen de leden dan ook zijn zoon, die voldoende
					ervaring had opgedaan, tot nieuwe voorzitter.<br /> De nieuwe
					voorzitter werd geboren in 1952 in Zutendaal. Hij studeerde
					elektromechanica en begon op 18- jarige leeftijd te werken bij Ford
					Genk. Intussen is hij gehuwd en vader van Linda en Sandra. Onder
					leiding van Lambert Ramaekers vierde de St.-Rochusschuttersgilde op
					29 oktober 1983 haar honderdjarig bestaan. Hier bleek eens te meer
					een van de voornaamste, zoniet de belangrijkste bestaansreden van
					een schuttersgilde; het leggen van sociale contacten en de
					onderlinge verbroedering.
				</p>
				<p class="center">
					<h:graphicImage styleClass="border" width="400" height="170"
						name="images/content/100jaar.jpg" />
				</p>
				<p>
					Het bestuur bestond op dat moment uit zeven personen: de
					voorzitter, die om de vier jaar verkozen wordt, een secretaris, een
					schatbewaarder en nog vier andere personen.<br /> De leden zijn
					van alle leeftijden. Tegenwoordig is het ook niet meer zo dat alle
					leden afkomstig zijn van het gehucht de Besmer, maar ze komen nu
					zelfs van buiten de gemeentegrenzen. De vereniging staat open voor
					iedereen. Dat heeft waarschijnlijk te maken met het feit dat de
					onderlinge rivaliteit tussen gehuchten en dorpen zo goed als
					verdwenen is in deze tijd. <br /> Voor de jaren zeventig konden
					alleen de mannen lid worden van de schuttersgilde en kwamen de
					vrouwen kijken of helpen op de feestjes. Daarna werden twee vrouwen
					lid en nu is bijna de helft van het ledenaantal vrouwelijk. De
					schutterij maakt - met de dolle Mina's en de emancipatie van de
					vrouw - geen probleem van het lidmaatschap van de vrouwen en is
					zelfs eerder voorstander dan tegenstander.
				</p>
				<p>De tijd dat als de schutterij aan de beurt was om de zondagse
					schietwedstrijd te organiseren, dit evenement uitgroeide tot een
					waar dorpsfeest, ligt ver achter ons. Er komen bijna geen
					buitenstaanders meer opdagers en het wordt een feest van insiders.
					Net zoals zovele verenigingen organiseert Sint-Rochus nu ook
					jaarlijks een barbecue en enkele feestjes hoofdzakelijk voor de
					leden en hun aanhang. Dat de schutterij het sinds de jaren 90 goed
					doet, blijkt uit de verschillende kampioenstitels die ze behaalden:
					kampioen in de B-reeks in 1990, vervolgens kampioen in de A-reeks
					in 1991, 1992, 1993, 1998, 2000, 2001, 2002 en 2005. In 2008 werden
					ze kampioen in de B-reeks.</p>
			</div>
		</ui:define>
	</ui:composition>
</f:view>